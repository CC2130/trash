白虎汤证

服桂枝汤，大汗出后，*大烦渴不解*，*脉洪大*者，白虎加人参汤主之。[26]

伤寒若吐若下后，七八日不解，热结在里，表里俱热，时时恶风，*大渴*，*舌上干燥而烦*，欲饮水数升者，白虎加人参汤主之。[168]

伤寒，无大热，*口燥渴*，*心烦*，背微恶寒者，白虎加人参汤主之。[169]

伤寒脉浮，发热无汗，其表不解，不可与白虎汤。*渴欲饮水*，无表证者，白虎加人参汤主之。[170]

若渴欲饮水，口干舌燥者，白虎加人参汤主之。[222]

伤寒，脉浮滑，此以表有热，里有寒，白虎汤主之。[176]

三阳合病，腹满，身重，难以转侧，口不仁，面垢，谵语，遗尿。发汗则谵语，下之则额上生汗，手足逆冷，白虎汤主之。[219]

《温病条辨·上焦篇》：
七、太阴温病，脉浮洪，舌黄，渴甚，大汗，面赤，恶热者，辛凉重剂白虎汤主之。
八、太阴温病，脉浮大而芤，汗大出，微喘，甚至鼻孔扇者，白虎加人参汤主之；脉若散大者，急用之，倍人参。
九、白虎本为达热出表，若其人脉浮弦而细者，不可与也；脉沉者，不可与也；不渴者，不可与也；汗不出者，不可与也，常须识此，勿令误也。
