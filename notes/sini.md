四逆之辈

四逆汤
甘草 二两，炙，干姜 一两半，附子 一枚，生用，去皮，破八片
右三味，以水三升，煮取一升二合，去滓，分温再服。强者可与大附子一枚，干姜三两。

伤寒脉浮，自汗出，小便数，心烦，微恶寒，脚挛急，反与桂枝汤欲攻其表，此误也……若重发汗，复加烧针者，四逆汤主之。[29]
伤寒，医下之，续得下利，清谷不止，身疼痛者，急当救里；后身疼痛，清便自调者，急当救表。救里宜四逆汤，救表宜桂枝汤。[91]
病发热头痛，脉反沉，若不差，身体疼痛，当救其里。[92]
脉浮而迟，表热里寒，下利清谷者，四逆汤主之。[225]
少阴病，脉沉者，急温之，宜四逆汤。[323]
大汗出，热不去，内拘急，四肢疼，又下利，厥逆而恶寒者，四逆汤主之。[353]
大汗，若大下，利而厥冷者，四逆汤主之。[354]
下利，腹胀满，身体疼痛者，先温其里，乃攻其表。温里宜四逆汤，攻表宜桂枝汤。[372]
呕而脉弱，小便复利，身有身热，见厥者，难治，四逆汤主之。[377]
吐、利、汗出，发热恶寒，四肢拘急，手足厥冷者，四逆汤主之。[388]
既吐且利，小便复利，而大汗出，下利清谷，内寒外热，脉微欲绝者，四逆汤主之。[389]

四逆者，何以名也？在《温病条辨》关于四逆汤有：……吐利则脾胃之阳虚，汗出则太阳之阳亦虚；发热者，浮阳在外也；恶寒者，实寒在里也；四肢拘急，脾阳不荣四末；手足厥冷，中土湿而厥阴肝木来乘病者，四逆汤善救逆，故名四逆汤。
手足四肢厥逆也好，心肾肝脾四脏阳厥也罢，四逆汤的作用就是急温回阳。方中用到生附子，大辛大热，温肾回阳驱寒；干姜辛热，温脾散寒；炙甘草调中补虚，守护中阳，又驭生附、干姜之辛热，即缓和药力，也延长其作用时间。

四逆加人参汤
甘草 二两，炙，附子 一枚，生用，去皮，破八片，干姜 一两半，人参一两
右三味，以水三升，煮取一升二合，去滓，分温再服。

恶寒，脉微 一作缓 而复利，利止，亡血也，四逆加人参汤主之。[385]

加人参一两，回阳更兼补中，脉微而复利，则中气更虚，之所以利止者，亡血甚，当利而不利，急当救中固内，四逆汤救阳，人参益气 滋阴护心脉，合为四逆加人参汤。

茯苓四逆汤
茯苓 四两，人参 一两半，附子 一枚，生用，去皮，破八片，甘草 二两，炙，干姜 一两半。

发汗，若下之，病仍不解，烦燥者，茯苓四逆汤主之。[69]

此条见太阳病篇，发汗兼下，阳气亏而阴亦损，是故阴阳两伤。病仍不解，当见恶寒，脉微，手足逆冷，或下利，又烦燥者，水行不利，或渴，小便不利。相较四逆加人参汤，此方中重用茯苓，茯苓利水护阴，安心宁神能除烦燥。

通脉四逆汤
甘草 二两，炙，干姜 三两，强人可四两，附子 大者一枚，生，去皮，破八片。

少阴病，下利清谷，里寒外热，手足厥逆，脉微欲绝，身反不恶寒者，其人面色赤，或腹痛，或干呕，或咽痛，或利止脉不出者，通脉四逆汤主之。[317]
下利清谷，里寒外热，汗出而厥者，通脉四逆汤主之。[370]

通脉四逆汤，为四逆汤加强版，里寒外热，阳布于外而不得回，倍用干姜，用大附子，振肾阳，通中阳，脉通而中外之阳复回，则厥回也。

通脉四逆加猪胆汤
甘草 二两，炙，干姜 三两，强人可四两，附子 大者一枚，生，去皮，破八片，猪胆汁 半合。

吐已下断，汗出而厥，四肢拘急不解，脉微欲绝者，通脉四逆加猪胆汤主之。[390]

吐已下断，而仍汗出见厥逆证，说明此吐下停不是阳复自止，而是吐利太过以致无水谷可吐、可利，阳绝阴亦竭。急回阳用通脉四逆汤，并佐以猪胆汁。猪胆汁苦寒性润，一则以其润燥滋阴之功，补阴津；二则借其苦寒之性，引姜附之热入阴，以免阴寒邪气对大辛大热之药产生抗拒反应而不受药，所谓引阳入阴是也。

当归四逆汤
当归 三两，桂枝 三两，去皮，芍药 三两，细辛 三两，甘草 三两，炙，通草 二两，大枣 二十五枚，擘。一法，十二枚
右七叶，以水八升，煮取三升，去滓，温服一升，日三服。

手足厥寒，脉细欲绝者，当归四逆汤主之。[351]

不同于四逆汤证中的脉微欲绝，此处的手足厥寒伴有脉细欲绝。脉微者，阳不振，脉细则气血虚。方中当归甘温，温血养阴，是为君药；桂枝、细辛性辛温，解表散寒温经调营卫，芍药养血和营，为臣药；通草通经脉，大枣、炙甘草益气健脾养血，为佐药。

当归四逆加吴茱萸生姜汤
当归 三两，去皮，芍药 三两，甘草 二两，炙，通草 二两，桂枝 三两，去皮，细辛 三两，生姜 半斤，切，吴茱萸 二升，大枣 二十五枚，擘。
右九味，以水六升，清酒六升和，煮取五升，去滓，温分五服。一方，水、酒各四升。

若其人久寒者，宜当归四逆吴茱萸生姜汤。[352]

若久寒，意为其人素有阴虚寒证，又外感寒邪，出现厥逆脉细之证。当归四逆汤养血通脉，外散经脉之寒，以得脉回厥；又以吴茱萸、生姜内散肝胃之寒，所以用酒者，取其通脉温里散寒之意也。

四逆散
甘草 炙，枳实 破，水渍，炙干，柴胡，芍药
右四味，各十分，捣筛。白饮和服方寸匕，日三服。

少阴病，四逆，其人或咳，或悸，或小便不利，或腹中痛，或泄利下重者，四逆散主之。[318]
咳者，加五味子、干姜各五分，并主下利；悸者，加桂枝五分；小便不利者，加茯苓五分；腹中痛者，加附子一枚，炮令坼；泄利下重者，先以水五升，煮薤白三升，煮取三升，去滓，以散三方寸匕，内汤中，煮取一升半。分温再服。

此处四逆，应是仅指手足逆寒，而不见脉微欲绝，下利，恶寒甚等证，以其与四逆散而非四逆汤是也。四逆散，无姜附温里回阳，用柴胡解郁行气，和畅气机，枳实破气散结，芍药和血养阴，又炙甘草缓气和中。郁解而气机畅，则阳可达表，手足温矣。

